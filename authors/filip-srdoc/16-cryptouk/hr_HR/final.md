Sedam najvećih vodećih kripto kompanija Ujedinjenog Kraljevstva osnovalo je samo-regulatorno tijelo kripto industrije pod nazivom [CryptoUK][uk]. Članovi CryptoUK su poznati u svijetu [kriptovaluta][cc] pa se tako među njima nalazi jedna od najvećih [mjenjačnica][exc]na svijetu Coinbase koja broji 10 milijuna korisnika, kao i CEX.IO, CoinShares, BlockEx, CommerceBlock, CryptoCompare te platforma za trgovanje eToro čiji je direktor izabran za predsjednika ovog samo-regulatornog tijela.

CryptoUK je napisao prvi [kodeks ponašanja][coc] vezan za kripto industriju za koji se nadaju da će u budućnosti služiti kao temelj za donošenja zakona i formiranje regulatornih okvira u UK, pa i svijetu. Cilj im je surađivati sa vladom i regulatorima u promoviranju najbolje prakse i zaštite potrošača te omogućiti opstanak i procvat ove brzorastuće industrije u Ujedinjenom Kraljevstvu. 

Među [navedenim regulativama][coc] u kodeksu ponašanja ne spominje se inicijalna ponuda coinova ([ICO][ico]) za koju navode kako će imati vlastiti kodeks ponašanja. Naglasak se stavlja na dubinsku analizu (_due dillignece_) kompanija i platformi kako bi se izbjegle ilegalne radnje. Također se zahtjeva i provjera primjerenosti ulagača, odvajanje fiat valuta od sredstava kompanije zbog sprječavanja insolventnosti, pravilna komunikacija kompanije i njezinih klijenata radi izbjegavanja pogrešnog navođenja odnosno davanje pravovaljanih informacija o cijenama, provizijama i svim povezanim rizicima. Osim toga, u kodeksu ponašanja navode i da je potrebno 90% kriptovaluta kojima se trenutno ne trguje "[hladno pohraniti][cold]" odnosno pohraniti na mjesto koje nema pristup internetu poput [Ledgera][ledger] hardware walleta kako bi se spriječilo eventualno hakiranje.

Predsjednik udruženja CryptoUK, Iqbal V Gandham je rekao:

> "Izuzetno smo ponosni što smo okupili vodeće igrače ovog sektora. U ovom udruženju ne radi se samo o mjenjačnicama, mi predstavljamo cijeli kripto sektor ne uključujući ICO. Ujedinili smo se zbog želje za rastom u Ujedinjenom kraljevstvu i zbog potreba suradnje s vladom u pogledu našeg budućeg okruženja.  
> Ovo je pogrešno shvaćen sektor koji ima ogroman potencijal za unaprjeđenje društva. No, čuli smo za slučajeve zlonamjernih operatera na štetu potrošača (But we are hearing instances of rogue operators and consumer harm). Zbog toga je stvoren CryptoUK: da promovira najbolju praksu i surađuje s vladom i regulatorima kako bi Ujedinjenom kraljevstvu osigurali korist od potencijala koji donosi ova međunarodna tehnologija."

Ukoliko se ova industrija ne počne sama regulirati, velika je vjerojatnost da će joj zakonodavci sami presuditi. Tako se CryptoUK pozicionirao negdje između te dvije krajnosti, kao samo-regulirajuće nevladino tijelo kojeg podupire čak i priznati regulator FCA (Financial Conduct Authority), stvarajući tako zajedničko okruženje u kojem sve zainteresirane strane mogu naučiti kako postići savršenu ravnotežu.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[cc]: https://bitfalls.com/hr/2017/08/20/cryptocurrency/
[exc]: https://bitfalls.com/hr/glossary/#exchange
[ico]: https://bitfalls.com/hr/glossary/#ico
[ledger]: https://bitfalls.com/hr/2017/09/08/hardware-wallets-like-ledger-nano-s-work/
[cold]: https://bitfalls.com/hr/glossary/#offline-storage
[uk]: https://www.cryptocurrenciesuk.info/
[coc]: https://www.cryptocurrenciesuk.info/code-of-conducts/
