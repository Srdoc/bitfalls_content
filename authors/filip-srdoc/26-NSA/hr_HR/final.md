Tek nakon što se tržište počelo oporavljati nove loše vijesti stižu iz SAD-a. Poznati američki _whistleblower_ i bivši zaposlenik CIA-e i NSA-e, Edward Snowden, objavio je [dokument][doc] iz 2013. godine s informacijama kako američka Agencija za nacionalnu sigurnost (NSA) prati korisnike [Bitcoina][btc]. 

U njemu [piše][doc] da iako NSA nadzire širok spektar [kriptovaluta][cc] najviše se fokusira na bitcoin te godinama na [blockchainu][bc] prati njegove pošiljatelje i primatelje. Navodno je NSA koristila potprogram tajnog programa Oakstara koji je inače korišten za praćenje tijeka novca među terorističkim organizacijama.

Potprogram se zvao Moneyrocket i mamio je korisnike na njegovo korištenje pretvarajući se da pruža veću anonimnost dok je zapravo dopuštao NSA-i da pristupi podacima s računala korisnika. Prikupljani su podaci poput lozinki, aktivnosti na internetu, MAC adresa, pa čak i IP adresa, pristupnih točaka i vremenskih oznaka pomoću kojih su identificirali "bitcoin mete". Uz sve te podatke vrlo je lako bilo identificirati "anonimnog" korisnika bitcoina.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[doc]: https://assets.documentcloud.org/documents/4408019/Pages-From-OAKSTAR-Weekly-2013-03-08.pdf
[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/
[btc]: https://bitfalls.com/hr/2017/09/01/send-receive-bitcoin/
