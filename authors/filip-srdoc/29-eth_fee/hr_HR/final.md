Suosnivač [Ethereuma][eth], Vitalik Buterin, nedavno je predložio naplaćivanje provizija za spremanje podataka na [blockchainu][bc] Ethereuma. U [izjavi][link] je napisao kako će visina provizije ovisiti o vremenskom trajanju pohrane podataka na blockchainu.

> "Spremanje 500 GB koštalo bi 500 tisuća ETH-a godišnje, pa bi tako 1 byte godišnje koštao 0.000001 ETH. Ugovor od 24000 byta koštao bi 0,024 ETH (oko 15 dolara) godišnje; ugovor od 250 byta tako bi koštao 0,00025 ETH (oko 0,15 dolara)  godišnje"

Uvođenje, ovakvih naknada u razmatranju je zbog velike količine podataka koja se svakodnevno sprema na [čvorove][node] Ethereum mreže prvenstveno zbog [ICO-eva][ico] koji se temelje na ovoj platformi. Ogromna količina podataka stvara probleme mreži i dovodi do velikih troškova. 

Ostatak razvojne ekipe koja stoji uz Vitalika, složio se s ovom idejom i [kazao][link] kako nitko ne voli pričati o provizijama, ali činjenica da vremenska vrijednost skladištenja podataka koja nije uračunata u trenutnom protokolu Ethereuma stvara velik problem koji se mora riješiti. 

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[eth]: https://bitfalls.com/hr/2017/08/20/blockchain-explained-blockchain-works/
[bc]: https://bitfalls.com/hr/2017/08/20/blockchain-explained-blockchain-works/
[ico]: https://bitfalls.com/hr/glossary/#ico
[link]: https://ethresear.ch/t/a-simple-and-principled-way-to-compute-rent-fees/1455
[node]: https://bitfalls.com/hr/2017/11/26/whats-bitcoin-node-mining-vs-validation/
