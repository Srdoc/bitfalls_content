Decentralizacija, decentralizacija, decentralizacija... infinitiv riječi koja se najčešće veže uz [Bitcoin][btc]. Svi hvale bitcoin jer je on na [blockchainu][bc], on je [decntraliziran][dec] i on može riješiti goruće probleme [fiat valuta][fiat]. No, je li stvarno bitcoin decentraliziran ili je samo zamišljen kao takav?

Pogledajmo primjerice današnje [mjenjačnice][exc] kriptovaluta. Stvaranje decentraliziranih mjenjačnica već dugo je u najavi, a iako postoje neke, praktički su zanemarive zbog malog volumena trgovanja i limitiranog korištenja zbog mogućnosti kupovine [kriptovaluta][cc] isključivo kriptovalutama (crypto-to-crypto), ne i fiat novcem. Tako su gotovo sve kripto mjenjačnice danas centralizirane. 

Imaju po nekoliko vlasnika koji posjeduju većinske udjele u njima čime stječu potpunu kontrolu nad sudbinom mjenjačnice, ali i mogućnost cenzuriranja svih tokova sredstava zahvaljujući gomili podataka koje posjeduju o svojim korisnicima, a osim što zbog KYC-a posjeduju sve Vaše podatke, u bilo kojem trenutku mogu Vas i Vaše transakcije učiniti nevidljivima ili čak prodati informacije o Vama.

Problem kod decentraliziranih mjenjačnica stvara nemogućnost privremenog čuvanja kriptovaluta, odnosno ne postojanje [novčanika][wallet] koji nema vlasnika, a u kojem bi se privremeno čuvale kriptovalute kojima se trguje. Na centraliziranim mjenjačnicama s druge strane, imamo privatne online novčanike čiji su [privatni ključevi][pk] u rukama mjenjačnica čime se praktički gubi ona famozna [anonimnost][anon]. Tako kriptovalute koje čuvate na novčanicima velikih mjenjačnica ubiti uopće nisu pohranjene na "Vašem" novčaniku. 

Ono što Vi imate jest obećanje mjenjačnice da će Vaše kriptovalute čuvati na svom novčaniku. Naravno, nitko ne kaže da mjenjačnica mora održati svoje obećanje kao što smo to mogli vidjeti u slučaju Mt. Goxa. Čuvanje svojih kriptovaluta na centraliziranim mjenjačnicama tako možemo poistovjetiti s čuvanjem fiat novca u banci koja obećava da će taj novac čuvati za Vas. Problem je u tome što tolike količine novca na jednom mjestu privlače kriminalce i pljačkaše, kako u realnom svijetu, tako i u virtualnom. Prebacivanje kriptovaluta s mjenjačnice na privatne novčanike može Vas zaštiti od potencijalnih [hakerskih napada][hack] na mjenjačnice i tako sačuvati Vaša sredstva.

Da bi održavanje Bitcoin mreže uopće bilo moguće potrebni su [čvorovi][node]. Neka prvobitna ideja bila je stvoriti ogromnu distribuiranu mrežu u kojoj nitko neće moći posjedovati većinu čvorova kojima bi mogao manipulirati sudbinom bitcoina.

No, čini se kako je i to ostalo samo na ideji. Danas na Bitcoin mreži postoji oko 12 tisuća čvorova, bilo rudara bilo validatora o kojima možete više pročitati [ovdje][node] . Oni zajedno imaju snagu glasanja poput [SegWit-a 2x][segwit], a budući da se broj čvorova dodanih u mrežu stalno povećava, razina koncentracije u [Kini][kina] raste pa je tako danas gotovo 80% svih čvorova na svijetu locirano u kineskim [_mining poolovima_][pool]. Razvojni tim ima neku moć predlaganja određenih inovacija poput promjene ["konačnosti"][konacno] bitcoina, no to je srećom još daleko od potpune autokracije kakvu imaju neke privatne kriptovalute poput [Ripplea][xrp], u kojima je sudbina cijele kriptovalute u rukama direktora kompanije. 
![Mining pools](https://bitfalls.com/wp-content/uploads/2018/04/DaXt8EkWAAAorYc.jpg)

Osim toga veliki problem u rudarenju bitcoina čine i [ASIC mineri][asic] u vlasništvu Bitmain kompanije koji rudarenje kriptovaluta čine 30% isplativijim. Oni onemogućavaju decentralizaciju jer takve čipove za rudarenje ne mogu kupiti mali igrači i pojedinci već cijelu novu pošiljku proizvoda kupuju veliki _mining poolovi_. Tako Bitmain danas posjeduje najveće _mining poolove_ na svijetu poput AntPoola i BTC.com, a ima udjele i u ViaBTC koji zajedno čine preko 55% [_hash ratea_][hash] što im omogućava da izvrše potencijalni [51% attack][51], no do toga još uvijek nije došlo.

Pisali smo i o [ranjivosti bitcoina na internet providere][ips] koji vješto iskorištavaju ovu decentralizaciju, pa je tako osim kontrole bitocina od strane države poput Kine koja ne dopušta ni slobodan pristup internetu, to predstavlja još jedan razlog koji nikako ne ide u korist potpunoj decentralizaciji bitcoina. 

Sve ovo ne znači da bitcoin neće uspjeti, ali decentralizacija definitivno nije osobina koju bitcoin trenutno posjeduje. 

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[konacno]: https://bitfalls.com/hr/2017/09/17/bitcoin-finite-just-myth/
[51]: https://bitfalls.com/hr/glossary/#51-napad
[hash]: https://bitfalls.com/hr/glossary/#hash-rate
[btc]: https://bitfalls.com/hr/2017/09/01/send-receive-bitcoin/
[bc]: https://bitfalls.com/hr/2017/08/20/blockchain-explained-blockchain-works/
[xrp]: https://bitfalls.com/hr/2018/01/29/ripples-xrp-banks-no-way/
[node]: https://bitfalls.com/hr/2017/11/26/whats-bitcoin-node-mining-vs-validation/
[segwit]: https://bitfalls.com/hr/2017/11/07/segwit2x-fork-can-expect-whos-behind/
[kina]: https://bitfalls.com/hr/2018/01/16/pboc-official-calls-wider-ban-chinese-crypto-trading-report/
[cc]: https://bitfalls.com/hr/2017/08/20/cryptocurrency/
[anon]: https://bitfalls.com/hr/2017/09/18/anonymous-cryptocurrencies-like-bitcoin/
[fiat]: https://bitfalls.com/hr/glossary/#fiat
[wallet]: https://bitfalls.com/hr/2017/08/31/what-cryptocurrency-wallet/
[pk]: https://bitfalls.com/hr/glossary/#private-key
[dec]: https://bitfalls.com/hr/glossary/#decentralized
[exc]: https://bitfalls.com/hr/glossary/#exchange
[hack]: https://bitfalls.com/hr/2018/03/12/binance-put-bounty-hackers-heads/
[pool]: https://bitfalls.com/hr/glossary/#mining-pool
[ips]: https://bitfalls.com/hr/2017/11/29/new-threat-bitcoin-internet-service-providers/
[asic]: https://bitfalls.com/hr/glossary/#asic
