Jedan od najutjecajnijih svjetskih ekonomista, Nouriel Roubini, prozvao je [Tether][usdt], rekavši kako je cijela kompanija prevara.

Nouriel Roubini, poznatiji kao dr. Doom, ušao u je u debatu u kojoj je izjavio da je kontroverzna kompanija Tether prevara stvorena da umjetno pumpa cijenu bitcoina. Na svom je [Twitteru][tweet] napisao kako regulatori spavaju dok se na prevaru štampa dvije milijarde dolara, i da je polovica toga naštampana od prosinca prošle godine. 

"Toliko lažnog novca ni Sjeverna Koreja nije naštampala", [rekao][tweet3] je dr. Doom. 

On misli kako bi [bitcoin][btc] izgubio 80% cijene da nema ove kriminalne manipulacije i kako regulatori američkog financijskog tržišta ne uspijevaju spriječiti ovu prevaru. 

"Regulatori samo gledaju i ne rade gotovo ništa dok varalice, šarlatani, prevaranti i kriminalci operiraju u svijetu [kriptovaluta][cc]" - napisao je dr. Doom u svom [drugom Tweetu][tweet2].

Osim predviđanjem ekonomske krize i puknuća balona nekretnina 2007. godine, Roubini je postao poznat javnosti čestim pojavljivanjem u masovnim medijima zbog čega ga američki regulatori i Tether teško mogu ignorirati. Dr. Doom se zadnji put obrušio na kriptovalute deklariravši bitcoin kao prevaru što se kasnije ispostavilo netočnim. Ipak, većina ljudi vjeruje u istinitost optužbi na račun Tethera.

Tether je nedavno prekinuo suradnju s revizorskom kućom Friedman što još više dovodi u pitanje stvarnu pokrivenost Tethera američkim dolarom. Friedman je bio zadužen za reviziju kompanije Tether, no sudeći po prošlotjednoj [objavi][objava] na Friedmanovoj službenoj stranici, Friedman više ne zastupa Bitfinex, mjenjačnicu za koju se sumnja da dijeli vlasničku strukturu s Tetherom. 

Tether inače tvrdi kako je svaki izdani token podržan depozitima investitora pa tako kompanija Tether danas drži 2.25 milijarde dolara na svojim bankovnim računima. S obzirom da je Tether [odsječen od bankarskog sustava][blog] i više nema vanjsku reviziju teško je povjerovati u te tvrdnje.

Anonimni bloger [Bitfinex'ed][bitfinex], poznat po čestim optužbama Bitfinexa i Tethera za ilegalne radnje, [ponovo je upozorio][tweet4] investitore da povuku svoja sredstva što je prije moguće sumnjajući na konstantno printanje Tethera koji nema nikakvog pokrića. 

Nakon što je priznao kako je prekinuo suradnju s Friedmanom, Tether je angažirao [Madoff and Associates][maa] da nadgleda sve revizijske operacije. Bernard Madoff, poznat javnosti kao najveći svjetski prevarant i vođa najveće Ponzi scheme ikada, trenutno služi 150 godina zatvorske kazne. Reviziju će voditi njegovi bivši suradnici.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[bitfinex]: https://medium.com/@bitfinexed
[cc]: https://bitfalls.com/hr/2017/08/20/cryptocurrency/
[usdt]: https://bitfalls.com/hr/2017/10/21/the-curious-tale-of-tethers/
[btc]: https://bitfalls.com/hr/2017/09/01/send-receive-bitcoin/
[tweet]: https://twitter.com/Nouriel/status/956477828974784512?ref_src=twsrc%5Etfw&ref_url=https%3A%2F%2Fnews.bitcoin.com%2Fdr-doom-professor-nouriel-roubini-calls-stablecoin-tether-a-scam%2F
[tweet2]: https://twitter.com/Nouriel/status/956427257131814912
[tweet3]: https://twitter.com/Nouriel/status/956482056254455809
[tweet4]: https://twitter.com/Bitfinexed/status/957403495782498304
[objava]: http://www.friedmanllp.com/industries/digital-currency
[maa]: https://lambodreams.com/2018/01/28/tether-announces-auditing-partnership-madoff-associates/
[blog]: https://bitfalls.com/hr/2017/10/21/the-curious-tale-of-tethers/
