Korisnici [Reddita][rdt] razotkrili su lažnu humanitarnu organizaciju koja je na ovoj društvenoj mreži tvrdila da će prikupljene [kriptovalute][cc] svojih članova donirati za pomoć gladnoj djeci u Venezueli.

![Lažna slika](https://bitfalls.com/wp-content/uploads/2018/01/q72lft88k2d01.jpg)

Redditovi "detektivi" shvatili su da je riječ o prijevari nakon što je osoba koja stoji iza profila pod imenom "ZeConfusedOneAgain" objavila lažnu sliku djece s hranom koja je navodno kupljena doniranim [bitcoinom][btc]. Da je slika lažna zaključili su zbog njezine loše kvalitete. Naime, slika je ukradena, izokrenuta i izrezana (što je dodatno smanjilo rezoluciju) sa internet stranice neprofitne organizacije koja inače pruža hranu i medicinsku pomoć ljudima u toj regiji.

![Original slika sa stranice [Cuatro Por Venezuela][https://www.cuatroporvenezuela.org/]](https://bitfalls.com/wp-content/uploads/2018/01/CIGUMA-Cuatro-por-Venezuela.jpg)
_Original slika sa stranice [Cuatro Por Venezuela](https://www.cuatroporvenezuela.org/).

Osim slike, adresa bitcoina na koju je ZeConfusedOneAgain tražio uplatu dotičnih donacija vodi na poznatu online kockarnicu. ZeConfusedOneAgain je tvrdio kako je to zapravo mjenjačnica za kriptovalute putem koje se zaobilazi stroga regulacija u Venezueli.

Nažalost, donirani bitcoin (srećom do sada ukupno samo 0.06481152 BTC ili cca 600 USD po trenutnoj cijeni) nije nahranio djecu sa slike nego je najvjerojatnije otplatio dio duga ZeConfusedOneAgaina na internet kockarnici.

[cc]: https://bitfalls.com/hr/2017/08/20/cryptocurrency/
[btc]: https://bitfalls.com/hr/2017/09/01/send-receive-bitcoin/
[rdt]: https://www.reddit.com/r/Bitcoin/comments/7tvft3/venezuela_bitcoin_donation_use_thank_you/?st=jd1537ka&sh=633cede5
