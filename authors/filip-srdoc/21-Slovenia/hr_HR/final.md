_Slika preuzeta sa http://www.andrejtrcek.com/bitcoin-roundabout/ 

Centar slovenskog grada Kranja nedavno je postao bogatiji za još jedan spomenik, ovog puta u obliku [Bitcoin][btc] loga. U središte jednog kružnog toka u Kranju smjestili su ga njegovi sponzori, poznata slovenska kripto [mjenjačnica][exc] [Bitstamp][bitstamp] te slovenska tehnološka kompanija [3fs][3fs] objavio je na svom twitter profilu[CryptoCollin][collin]. Prema [izjavi na službenoj stranici][link], lokacija loga simbolizira decentralizirano povezivanje i svijetu šalje poruku o otvorenosti Slovenije po pitanju novih tehnologija, kriptovaluta i optimizacije svakodnevnog života kao i o povjerenju, suradnji i transparentnosti zemlje.

<blockquote class="twitter-tweet" data-lang="en"><p lang="en" dir="ltr">The first <a href="https://twitter.com/hashtag/blockchain?src=hash&amp;ref_src=twsrc%5Etfw">#blockchain</a> monument in the world will be uncovered tomorrow in Kranj, Slovenia.  Sponsored by local <a href="https://twitter.com/Bitstamp?ref_src=twsrc%5Etfw">@Bitstamp</a> and <a href="https://twitter.com/3fs?ref_src=twsrc%5Etfw">@3fs</a>. <a href="https://twitter.com/hashtag/bitcoin?src=hash&amp;ref_src=twsrc%5Etfw">#bitcoin</a> <a href="https://twitter.com/hashtag/crypto?src=hash&amp;ref_src=twsrc%5Etfw">#crypto</a> <br><br>via <a href="https://twitter.com/jurepirc?ref_src=twsrc%5Etfw">@jurepirc</a> <a href="https://t.co/OCOJwwpwBt">pic.twitter.com/OCOJwwpwBt</a></p>&mdash; Collin Crypto (@CollinCrypto) <a href="https://twitter.com/CollinCrypto/status/973179144468094976?ref_src=twsrc%5Etfw">March 12, 2018</a></blockquote>
<script async src="https://platform.twitter.com/widgets.js" charset="utf-8"></script>

Ovo je prvi ovakav spomenik u svijetu, a izradili su ga slovenski umjetnici Aleksander Frančeškin i Selman Čorović. Iako je Slovenija posljednjih nekoliko godina po pitanju [kriptovaluta][cc] i [blockchaina][bc] daleko ispred susjednih zemalja koje uključuju i Hrvatsku, iznenađujuće je kako je tako mala europska zemlja dopustila postavljanje tako snažnog vizuala najpoznatije svjetske kriptovalute. 

Slovenija s nešto više od 2 milijuna stanovnika posjeduje 11 bitcoin bankomata ako je suditi po podacima [CoinATMradara][atm], što je prilično puno u usporedbi s Hrvatskom u kojoj na 4,3 milijuna stanovnika dolaze svega 4 bankomata odnosno jedan bitcoin bankomat na više od milijun građana. Tako se Slovenija polako pridružuje [Švicarskoj][švic] u aspektu prihvaćanja kriptovaluta iako cijela Europa općenito itekako zaostaje za SAD-om i Azijom kada je riječ o volumenu trgovanja BTC-a.

Nadamo se kako će ovakva znamenitost barem malo pomoći u podizanju, još uvijek, vrlo niske svijesti europljana o prihvaćanju kriptovaluta što je vjerojatno glavni razlog nedovoljne regulacije kriptovaluta od strane Europske komisije.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate

[btc]: https://bitfalls.com/hr/2017/09/01/send-receive-bitcoin/
[bc]: https://bitfalls.com/hr/2017/08/20/blockchain-explained-blockchain-works/
[atm]: https://bitfalls.com/hr/2017/09/01/send-receive-bitcoin/
[exc]: https://bitfalls.com/hr/glossary/#exchange
[švic]: https://bitfalls.com/hr/2018/02/20/switzerland-publishes-ico-regulations-crypto-token-classifications/
[bitstamp]: https://www.bitstamp.net/
[3fs]: http://3fs.si/
[collin]: https://twitter.com/CollinCrypto/status/973179144468094976
[cc]: https://bitfalls.com/hr/2017/08/20/cryptocurrency/
[link]: https://www.blockchainmonument.net/o-obelezju
