Najveća ruska banka Sberbank planira otvoriti mjenjačnicu [kriptovaluta][cc] u Švicarskoj. Šef odjela globalnog tržišta Sberbanke, Andrey Shematov, [rekao][rekao] je kako su odlučili otvoriti mjenjačnicu izvan Rusije kako bi izbjegli strogu regulaciju kriptovaluta u Rusiji. U Švicarskoj je inače [poslovanje burzi kriptovaluta legalno][svicarska] pa je tako za provedbu ovog plana potrebno otvoriti novu podružnicu banke, Sberbank Switzerland AG, čije će sjedište smjestiti u Zurich.

Sberbanka trenutno stvara svoju infrastrukturu za trgovanje kako bi mogla "igrati po pravilima", no Shemetov nije točno specificirao kada će se Sberbank Switzerland AG i mjenjačnica otvoriti. Dodao je samo kako zbog velikog rizika i velike volatilnosti kriptovaluta banka neće usluge trgovanja pružati malim investitorima već će ta mogućnost biti dostupna isključivo pravnim osobama.

[svicarska]: https://www.financemagnates.com/cryptocurrency/news/move-silicon-valley-crypto-valley-worlds-promising-tech-hub/
[rekao]: https://www.rbc.ru/rbcfreenews/5a7055359a794715cc46b3b8
[cc]: https://bitfalls.com/hr/2017/08/20/cryptocurrency/
