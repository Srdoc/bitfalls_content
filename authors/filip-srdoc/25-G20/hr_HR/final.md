Uoči sastanka G20 zemalja na ovogodišnjem samitu u Argentini, koordinator financijske stabilnosti za G20 zemlje, Odbor za financijsku stabilnost (FSB), [izjavio][link] je da [kriptovalute][cc] trenutno ne predstavljaju prijetnju globalnoj financijskoj stabilnosti zbog svoje veličine koja je naspram tržišta vrijednosnica, derivata i nekretnina gotovo zanemariva kao i zbog činjenice da kriptovalute nisu supstituti [fiat][fiat] novcu. 

FSB je odbio sve zahtjeve zemalja članica za globalnom regulacijom kriptovaluta zbog nedovoljnog konsenzusa za zajednički pristup regulaciji kriptovaluta. Inzistiraju na većoj međunarodnoj koordinaciji u praćenju brzorastućeg kripto sektora, pa guverner Bank of England-a (BoE) i predsjednik FSB-a, Mark Carney, kaže kako FSB trenutno neće osmišljavati nove zakone već se namjeravaju fokusirati na razmatranje postojećih regulacija i povećani nadzor nad sektorom kriptovaluta.

Mark Canary, inače odlazi s mjesta predsjednika FSB-a sljedeće godine kad njegov ugovor s BoE završava. Iako su ove vijesti pozitivno utjecale na rast cijena kriptovaluta, samit je još uvijek u tijeku te ćemo više o svemu znati sutra. 

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[fiat]: https://bitfalls.com/hr/glossary/#fiat
[link]: http://www.fsb.org/wp-content/uploads/P180318.pdf
[cc]: https://bitfalls.com/hr/2017/08/20/cryptocurrency/


