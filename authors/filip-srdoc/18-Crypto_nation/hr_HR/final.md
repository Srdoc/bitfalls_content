 Švicarsko nadzorno tijelo financijskog tržišta [FINMA][finma] objavilo je [smjernice][guide] koje bi investitorima i organizatorima inicijalnih ponuda coineva ([ICO][ico]) objasnile primjenu postojećeg financijskog zakonodavstva na ICO-e. Tim smjernicama regulirala bi se ova metoda prikupljana sredstava u cilju sprječavanja pranja novca, a investitori i organizatori bi stekli veće međusobno povjerenje. 
 
 Svaki ICO procjenjivati će se zasebno jer zakoni i regulacija nisu primjenjivi na sve ICO-e pa su tako tokeni u izdanim smjernicama podijeljeni u tri kategorije.
 
 1. Platni token (Payment ICO)

U ovoj kategoriji tokene je moguće transferirati i oni služe isključivo svrsi plaćanja. Da bi regulacija bila provediva ti tokeni moraju biti u skladu sa zakonima protiv pranja novca (AML) i neće se smatrati financijskim vrijednosnim papirima.

 2. Korisni token (Utility ICO)

_Utility_ tokeni koriste se za pristup proizvodima i uslugama odnosno aplikacijama i dok god služe toj svrsi neće se smatrati financijskim vrijednosnim papirima. Njih se trenutno neće regulirati, ali teško da postoji baš čisti _utility_ token.

 3. _Asset_ token (Asset ICO)

Ukoliko tokeni daju buduće povrate poput dividendi njih nazivamo _asset_ tokenima. Takvi tokeni smatraju se financijskim vrijednosnim papirima i stoga će biti podložni takvoj regulaciji. Ukoliko taj token djeluje poput dionice koja nosi udio u nekoj kompaniji, ti će tokeni podlijegati zakonima švicarskog građanskog prava.

Većina tokena su ipak hibridni tokeni koji su kombinacija gore navedenih tokena pa ih je stoga nemoguće svrstati u samo jednu kategoriju. 

Državni tajnik Ministarstva financija Švicarske, Jörg Gasser, za Financial Times je [rekao][ft]:

> "Mislimo da je ovdje ogroman potencijal, ali tržište jednostavno nije disciplinirano kako bi mi željeli da bude. Želimo da ICO tržište bude uspješno bez ugrožavanja standarda i integriteta našeg financijskog tržišta."

Dok zemlje poput [Kine][kina] zabranjuju kriptovalute, Švicarska je već proglašena [rajem za kriptovalute][raj], a kako bi privukli još više investitora i _start-upova_ ministar ekonomije, Johann Shceider-Ammann [izjavio][izjavio] je kako Švicarska želi postati "kripto-nacija". 

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[finma]: https://www.finma.ch/en/
[guide]: https://www.finma.ch/en/news/2018/02/20180216-mm-ico-wegleitung/
[ico]: https://bitfalls.com/hr/glossary/#ico
[ft]: https://www.ft.com/content/c2098ef6-ff84-11e7-9650-9c0ad2d7c5b5
[kina]: https://bitfalls.com/hr/2018/02/05/cryptocurrency-markets-stuck-limbo-good-bad-news-china-world/
[izjavio]: https://www.ft.com/content/737b9634-1303-11e8-8cb6-b9ccc4c4dbbb
[raj]: https://bitfalls.com/hr/2018/02/02/sberbank-plans-launch-crypto-exchange/

