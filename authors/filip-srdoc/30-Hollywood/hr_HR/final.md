Tehnologija [blockchaina][bc] koja stoji iza [kriptovaluta][cc] nakon Wall Streeta počela se uvlačiti i u redove filmova. Romantičnu hollywodsku komediju, No Postage Necessery, uskoro ćete moći pogledati na Vevueu. Vevue je inače [peer-to-peer][p2p] video aplikacija bazirana na jednom od najnaprednijih blockchaina na svijetu, [Qtum-u][Qtum].

Film će se u američkim kinima pojaviti u lipnju ove godine, ali moći ćete ga kupiti i kriptovalutama. Još jedna od zanimljivosti je ta što će korisnici za nagradu dobiti besplatne Vevue tokene ukoliko nakon gledanja filma ostave svoj osvrt na stranici. To će zasigurno pridonijeti širenju filma po internetu.

Producent, pisac i redatelj filma, Jeremy Culver, [kazao][link] je kako ga veseli filmoljupcima diljem svijet pružiti potpuno novo iskustvo u filmu predstavljajući tehnologiju blockchaina kao budući distributivni kanal.

[Poznavajući blockchain tehnologiju][bc], najveća prednost koji ovakav način distribucije filma donosi jest nemogućnost piratstva i kopiranja filmova jer kako podaci na blockchainu ne mogu biti izmijenjeni tako ne mogu biti ni duplicirani.

Do kraja godine najavljen je još jedan dugometražni film na blockchainu, New Frontiers, koji je spoj pet kraćih znanstveno-fantastičnih filmova. Osim njega, film Decentralized na LiveTree ADEPT blockchain platformi izlazi ove jeseni.

Potrebno je još riješiti neke probleme prije nego blockchain postane široko prihvaćen u svijetu, poput problema [skaliranja][blockex] i [anonimnosti][anon] transakcija koje regulatore zabrinjavaju zbog potencijalnog pranja novca i financiranja terorističkih aktivnosti, ali ovo je definitivno dokaz kako se blockchain tehnologija vrlo brzo uvlači u razne industrije diljem svijeta.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[link]: https://www.japantimes.co.jp/news/2018/03/30/business/tech/no-postage-necessary-hollywoods-first-blockchain-movie-first-step-toward-ending-piracy/#.Wr4WSYjFLIU
[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/
[p2p]: https://bitfalls.com/hr/glossary/#peer-to-peer
[Qtum]: https://qtum.org/en/
[anon]: https://bitfalls.com/2017/09/18/anonymous-cryptocurrencies-like-bitcoin/
[blockex]: https://bitfalls.com/2017/10/03/read-bitcoin-blockchain-data-blockexplorer/
