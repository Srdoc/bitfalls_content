Poznata kompanija Atari koja stoji iza video igara poput Pac-mana, Ponga, Dooma, Drivera i sličnih navodno planira lansirati vlastitu [kriptovalutu][cc] pod nazivom Atari Token.

Atari je nedavno kupio 15% udjela u kompaniji Infinity Networks s kojom trenutno surađuje na razvoju digitalne platforme za zabavu bazirane na [blockchain][bc] tehnologiji u sklopu koje će lansirati i vlastitu kriptovalutu Atari Token. 

Atari je već imao svoj Atari Token koji je služio sa kupovinu unutar video igara, a hoće li i "novi" Atari Token služiti istoj svrsi ćemo tek vidjeti. Atari je [izjavio][link] kako planira proširiti svoje partnerstvo s tvrtkom Pariplay s kojom ima online casino u koji će po novom dodati i kockanje kriptovalutama. Sudeći po prijevodu [ovog priopćenja][link], postoje indikacije da će Atari izbaciti još jedan token zvan Pong Token koji će umjesto Atari Tokena služiti za dotični online casino.

Čini se da Atari pokušava napraviti nešto slično onome što je Kodak napravio sa svojim KodakCoinom. Naime, Kodak je partner s kompanijama koje se bave svim detaljima blockchaina dok oni samo ubiru postotak profita jer te kompanije koriste njihovo ime. Davanje licenci i prava drugim kompanijama da imena Atarijevih igara  "lijepe" na svoje proizvode je upravo ono što i Atari trenutno radi. Najavom ove inicijalne ponude tokena ([ICO][ico]), Bloomberg [navodi][izjava] kako se cijena dionica Atarija gotovo udvostručila.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[ico]: https://bitfalls.com/hr/glossary/#ico
[izjava]: https://www.bloomberg.com/news/articles/2018-02-15/pac-man-video-game-maker-atari-is-now-a-cryptocurrency-play
[link]: http://inpublic.globenewswire.com/releaseDetails.faces?rId=2167183
[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/

