Hakeri su u samo jedno danu ukrali gotovo milion dolara vrijednog [ethera][eth]. Ether investitora bio je namijenjen ulaganju u inicijalnu ponudu coina ([ICO][ico]) BeeToken, no hakeri su phishing mailovima preusmjerili taj novac na svoje adrese. 

U nekoliko navrata je na svom Tweeter profilu Beetoken [upozorio][upozorio] svoje korisnike da pripaze s e-mailovima i Telegram porukama u kojima ih pošiljatelj traži da svoja sredstva uplate jednu od tri ethereum adrese. Time su potvrdili navodne phishing napade na investitore, no još uvijek nije poznato kako su hakeri došli do e-mail adresa investitora ni koliko je investitora pogođeno ovim napadom.

Osim na Twitteru, BeeToken je u svom [postu][medium] na Mediumu izjavio kako BeeToken neće nikada slati svoju ethereum adresu putem maila ni putem privatnih poruka na Telegramu te kako neće nikada koristiti QR kodove ni davati 100% bonusa. Također su izjavili da prva 24 sata od početka prodaje ne primaju veći ulog od 0.3 eth-a i da nisu partneri Microsofta kako je bilo navedeno u [dotičnim porukama][poruka]. Kažu kako postoji samo jedna eth adresa na koju se uplaćuje eth za sudjelovanje u ICO-u i ta adresa se može pronaći [ovdje][ovdje].


Čini se kako su sredstva prikupljena ICO-om sve privlačnija hakerima pa se tako po nekim procjenama phishingom mjesečno ukrade više od 1,5 milijuna dolara o čemu više možete pročitati [ovdje][link].

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[medium]: https://medium.com/@thebeetoken/bee-token-security-announcement-2-7397f32f5bf6
[ovdje]: https://tokensaleinfo.beetoken.com/
[link]: https://bitfalls.com/hr/2018/01/23/hackers-stealing-millions-cryptocurrency-icos/
[poruka]: https://twitter.com/Solid_Crypto_/status/958781624874827776
[upozorio]: https://twitter.com/thebeetoken/status/958792622105157632?ref_src=twsrc%5Etfw&ref_url=https%3A%2F%2Fwww.ccn.com%2Fbee-token-ico-derailed-by-phishing-scam-1-million-in-ethereum-stolen%2F
[eth]: https://bitfalls.com/hr/2017/09/19/what-ethereum-compare-to-bitcoin/
[ico]: https://bitfalls.com/hr/glossary/#ico
