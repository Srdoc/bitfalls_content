Jedna od najvećih i najpoznatijih svjetskih [mjenjačnica][exc], Binance, osim najavljene decentralizirane mjenjačnice, otvara svoju prvu "fiat-to-crypto" mjenjačnicu i to na Malti koja se ispostavila kao vrlo progresivna država kada je riječ o kriptovalutama i _fintechu_ općenito.

Osnivač Binancea, Zhao Changpeng, [rekao][rekao] je kako Binance uskoro otvara mjenjačnicu na mediteranu te kako je blizu sklapanja partnerstva s lokalnim bankama koje će pružati usluge depozita i povlačenja sredstava bez vremenskog okvira.

Nakon velikih [restrikcija][kina] u Kini koje zabranjuju rad mjenjačnicama, Binance je pokušao svoje mjesto pronaći u Japanu od čije su financijske agencije nedavno dobili [upozorenje][upozorenje] u kojem navode da Binance, kao i nekoliko drugih mjenjačnica, posluje bez odobrenja.

Malta je inače jedna od vodećih država na području financijskih tehnologija, a [objavljeno][link] je i kako Institucija za digitalne inovacije na Malti planira stvoriti regulatorni okvir za kriptovalute, inicijalnu ponudu coinova ([ICO][ico]) te [mjenjačnice][exc] kriptovaluta. Vlada Malte nedavno je pozvala Zhaoa da pregleda prijedlog nadolazećeg zakonskog okvira koji se smatra pogodnim za poslovne subjekte kripto svijeta na Malti.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
[link]: http://www.independent.com.mt/articles/2018-02-16/local-news/Malta-Digital-Innovation-Authority-revealed-providing-legal-certainty-in-a-regulatory-vacuum-6736184937
[cc]: https://bitfalls.com/hr/2017/08/20/cryptocurrency/
[ico]: https://bitfalls.com/hr/glossary/#ico
[exc]: https://bitfalls.com/hr/glossary/#exchange
[upozorenje]: https://www.fsa.go.jp/policy/virtual_currency02/Binance_keikokushilyo.pdf
[kina]: https://bitfalls.com/hr/2018/02/05/cryptocurrency-markets-stuck-limbo-good-bad-news-china-world/
[rekao]: https://www.bloomberg.com/news/articles/2018-03-23/the-world-s-biggest-cryptocurrency-exchange-is-moving-to-malta
