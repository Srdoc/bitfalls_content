Nakon lažnih objava raznih medija da Indija zabranjuje sve što ima veze s [kriptovalutama][cc], [Cointelegraph][ct] je u razgovoru s tri najveće indijske [mjenjačnice][exc] doznao kako su sve to bile samo glasine i veliki [FUD][fud]. Coinsecure, Unocoin i Zebpay, tri najkorištenije mjenjačnice kriptovaluta s više milijuna korisnika, rekle su kako je objavljeni [dokument][doc] izdan od indijskog ministarstva financija pogrešno interpretiran.

Ministarstvo financija strogo je [demantiralo][demant] nedavne tvrdnje medija da će Indija zabraniti kompletno tržište kriptovaluta. Dodali su kako Indija namjerava zabraniti uporabu kriptovaluta isključivo u financijskim zločinima i nedopuštenim aktivnostima jer je korištenje gotovine i bilo koje valute, uključujući i kriptovalute, u te svrhe strogo zabranjeno.

Mohit Kalra, CEO Coinsecurea, utješio je investitore na lokalnim mjenjačnicama izjavom kako sve ostaje po starom i da vlada neće zabraniti kriptovalute te im savjetovao da se ne obaziru na glasine i lažne vijesti.

> "Prema riječima ministra financija Arun Jaitleya, zaustavit će samo ilegalne aktivnosti u kojima se koriste [bitcoin][btc] i druge kriptovalute. Savjetujemo klijentima da ne prodaju panično po nižim cijenama", rekao je Kaira za Cointelegraph.

Osnivač Unocoina, Sunny Ray,  kaže kako su mediji pogrešno protumačili izjavu ministra Jaitleya koji je rekao da će samo biti zabranjeno koristiti kriptovalute u ilegalne svrhe, a ne da će sve kriptovalute općenito biti zabranjene. Isto tako, Jaitley je kazao kako Bitcoin nije zakonsko sredstvo plaćanja nigdje u svijetu pa tako ni u Indiji. Zakonsko sredstvo plaćanja podrazumijeva njegovo obavezno prihvaćanje prilikom plaćanja, a plaćanje Bitcoinom sigurno nije protuzakonito odbiti u Japanu, SAD-u, Južnoj Koreji ili bilo gdje drugdje u svijetu.

> "Drago nam je što je ministar financija prepoznao važnost i popularnost kriptovaluta i odlučio o njima razgovarati. Neutralni smo što se tiče točnog sadržaja onog što je rekao i žao nam je što su njegove riječi mediji krivo protumačili", rekao je Ray.

Suosnivač ZebPay-a, Sandeep Goenka, izjavio je kako domaće mjenjačnice podržavaju namjeru indijske vlade da eliminira korištenje kriptovaluta u ilegalne svrhe, te kako bi svi građani i sve tvrtke trebale činiti isto bilo da se radi o novcu, zlatu ili kriptovalutama.

Nakon što se nedavno slična situacija s medijima dogodila i u Južnoj Koreji pokrenuvši tako masovnu paničnu prodaju kriptovaluta, ovih se dana oglasio i ministar financija Južne Koreje, Kim Dong-Yeon. Naime, mediji Južne Koreje objavili su kako je vlada Južne Koreje izjavila da će zabraniti trgovanje kriptovalutama na mjenjačnicama što realno nije moguće ako se vlada misli držati svog zakona o elektroničkom poslovanju, a zahvaljujući javljanju ministra financija Dong-Yeona investitori sada napokon mogu odahnuti. 

On je [rekao][rekao] kako vlada ne namjerava zabraniti trgovinu kriptovalutama već će samo regulirati mjenjačnice pa je tako južnokorejska vlada nedavno službeno objavila skup pravila za trgovce da bi trgovanje kriptovalutama bilo legalno. U novom sustavu potrebno je povezati svoje virtualne račune s bankovnim računima da bi se moglo legalno trgovati. Ovaj oblik reguliranog sustava koji je već u implementaciji je u kombinaciji s izjavom vlade da ne zabranjuju kriptovalute, pozitivan korak prema usvajanju istih, pogotovo u zemlji koja se zbog medija donedavno činila kao najgore tržište kriptovaluta.

Dobre nam vijesti stižu i iz [Australije][aus] u kojoj su najveće australske banke izjavile kako ne planiraju zabraniti svojim klijentima kupovinu kriptovaluta. Za razliku od JP Morgana, Citigroupa, Bank of America, a po novom i Lloyds banke, Halifax i Bank of Scotlanda koji su [zabranili svojim korisnicima][ukbank] upotrebu kreditnih kartica (ne i debitnih) u svrhu kupovine kriptovaluta, australske banke su rekle da to neće učiniti i kako nemaju ništa protiv da njihovi korisnici primaju plaću u tom obliku. 

Iz [AZN-a][aus] (Australia and New Zealand Banking Group) rekli su da prate transakcije kako bi otkrili neobična ponašanja i zaštitili svoje korisnike od potencijalnih prevara što im je i u opisu posla, ali i da ne surađuju s izdavateljima kriptovaluta ni mjenjačnicama jer ti poslovi nisu regulirani pa stoga nisu ni u AZN-ovoj nadležnosti. 

[Australska narodna banka][aus] upozorava da mjenjačnice nisu regulirane pa stoga korisnici nisu pravno zaštićeni od eventualnih hakerskih napada ili neuspjeha tih platformi.

Za kraj smo ostavili i jednu negativnu vijest koja će usprkos svim pozitivnima zasigurno ponovo uzdrmati tržište kriptovaluta. 

Nakon što je zabranila sve domaće inicijalne ponude coinova ([ICO][ico]) i prodaju kriptovaluta za [fiat][fiat] novac, [Kina][kina] navodno svojim građanima uništava i posljednju nadu za spas. Naime, kineska vlada namjerava blokirati i sve strane inicijalne ponude coinova ([ICO][ico]). Trenutno je u procesu sastavljanje regulatornih mjera kojima bi Kina zadala završni udarac ovoj industriji u svojoj zemlji, a [kineska narodna banka][kina] je trgovcima već onemogućila pristup internet stranicama stranih mjenjačnica kojima su se okrenuli nakon zabrana poslovanja domaćih mjenjačnica. 

Iz tog razloga sve više kineskih tvrtki koje se bave kriptovalutama seli u [Švicarsku][svic] ili Kanadu koje slove kao obećane zemlje za kriptovalute.

---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate```
[rekao]: https://ambcrypto.com/no-plan-ban-cryptocurrency-exchanges-declares-south-koreas-finance-minister/
[ukbank]: https://www.engadget.com/2018/02/05/lloyds-bank-uk-credit-cards-ban-bitcoin/
[aus]: https://www.ccn.com/china-ban-block-cryptocurrency-trading-icos-abroad-report/
[btc]: https://bitfalls.com/hr/2017/09/01/send-receive-bitcoin/
[kina]: https://bitfalls.com/hr/2018/01/16/pboc-official-calls-wider-ban-chinese-crypto-trading-report/
[ct]: https://cointelegraph.com/news/interview-with-indias-three-largest-exchanges-cryptocurrency-ban-rumors-are-fud
[fud]: https://bitfalls.com/hr/glossary/#fud
[demant]: https://twitter.com/zebpay/status/959313027257348096
[doc]: http://www.thehindu.com/news/resources/article22619699.ece/BINARY/Jaitley%20full%20speech
[cc]: https://bitfalls.com/hr/2017/08/20/cryptocurrency/
[ico]: https://bitfalls.com/hr/glossary/#ico
[fiat]: https://bitfalls.com/hr/glossary/#fiat
[exc]: https://bitfalls.com/hr/glossary/#exchange
[svic]: https://bitfalls.com/hr/2018/02/02/sberbank-plans-launch-crypto-exchange/
