 Ministarstvo financija Francuske [izjavilo][link] je kako žele stvoriti prijateljsku atmosferu za inicijalne ponude coinova ([ICO][ico]) stvaranjem dobrovoljnog regulatornog okvira. Regulatorni okvir za ICO vjerojatno će biti u obliku opcijske sheme odobrenja, sa ili bez licence izdane strane AMF-a, Francuskog tijela za financijsko ponašanje (FCA). Time za razliku od SEC-a koji zahtijeva pridržavanje strogih pravila, posjedovanje vojske odvjetnika i ogromne količine novca te mjesece čekanja da bi ICO dobio zeleno svijetlo, Francuska ICO-vima daje mogućnost dobivanja licenci od AMF-a za koje će se ipak trebati pridržavati nekih smjernica koje će investitorima predstavljati vjerodostojnost kompanije poput određenih jamstava u obliku mehanizma osiguranja sredstava prikupljenih u ICO-u.
  
 Francuska tako investitorima daje pravo da sami odluče hoće li investirati u ICO-eve s licencom ili u one bez nje pošto će ICO-evi bez licence i dalje moći normalno funkcionirati. Licencirani će ICO-evi time pridobiti veće povjerenje investitora osobito ako je proces licenciranja razumljiv i brz za što se vjeruje da će posljedično utjecati na povećanje pozornosti investitora usmjerene na licencirani ICO, dok će nelicencirani ICO-evi morati objasniti svojim investitorima zašto ne poštuju određene smjernice potrebne za dobivanje licence. Na kraju krajeva investitori u obzir najviše uzimaju povijest razvojnog tima i njihovu stručnost, proizvod kompanije, profite kao i točnost informacija navedenih u [whitepaperu][wp]. 
 
 ---

Ako vam je ovaj članak koristio, razmislite o tome da nas podržite u daljnjem radu [donacijom][donate].

[donate]: https://bitfalls.com/hr/donate
 [link]: https://www.lesechos.fr/finance-marches/marches-financiers/0301441202149-exclusif-bercy-veut-faire-de-paris-la-capitale-des-ico-2161505.php
 [wp]: https://bitfalls.com/hr/glossary/#whitepaper
 [ico]: https://bitfalls.com/hr/glossary/#ico
